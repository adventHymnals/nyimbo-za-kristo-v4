---
title: Nyimbo za Kristo - Advent Hymnals
metadata:
    description: Advent Hymnals is a master collection of all the hymns sung by adventists as contained in such hymnals as Nyimbo za Kristo, Church hymnal and Seventh Day adventist hymnal, millenial harp. These are a rich source of church history as well as of music.
    keywords: advent hymnals, sda hymnals, Nyimbo za Kristo, church hymnal, millenial harp, sdah, seventh-day adventist hymnal
    author: Brian Onang'o
---

#### Advent Hymnals
#### Nyimbo za Kristo

## Utangulizi

Kamwe sikio la mwanadamu halijausikia wimbo ulio mtamu kama uliowasisimsha wale wachungaji wa Bethlehem usiku ule Yesu alipozaliwa. Kamwe hakutakuwa na wimbo mtamu katika ulimwengu huu utakaofikia ha nusu ya utamu wa wimbo ule.

Kilichoifanya mioyo ya wale malaika kushangaa kupita kiasi ni ile mandhari ya Mwana wa Mfalme wa utukufu kulala kama kitoto kisichoweza kujisaidia ndani a kihori bandani mwa mfugo. Kujidhili jinsi ile kwa ajili ya wenye dhambi! Upendo wa namna gani, ambao kamwe bado haujaonekana katika dunia hii wala mbinguni juu!

Ilikuwa siku ile ndipo malaika walipotufundisha sisi maskini wenye dhambi jinsi ya kuimba wimbo uliojawa na furaha. "Atukuzwe Mungu juu mbinguni. Na duniani iwe amani kwa watu aliowaridhia." Luka 2:13, 14.

Nyimbo zilizomo katika kitabu hiki haziwezi kuwa kitu kingine zaidi kuliko itikio tu la wimbo ule wa ajabu. Hivi ndivyo nyimbo hizi zilivyo, na kwa hivyo ni zenye thamani. Ni nyimbo za kuburudisha, za kufariji na za kufurahisha. Hakuna sauti ya huzuni au sauti ya kuvunja moyo ndani ya nyimbo hizi. Ni nyimbo zilizoandikwa chini ya mvuto wa staha; zilizoandikwa ya na watu waliokuwa wakielewa na yale mapenzi ya Yesu yanayopita ufahamu wetu; watu wenye dhambi hapa na pale ambao mioyo yao ilivunjwa katika toba kwa ajili ya shukrani yao kuu juu ya ile maana ya Msalaba wa Kristo.

Tulifuateni shauri la Daudi "Mwimbieni wimbo mpya," kwa kujifunza kuimba nyimbo zilizo mpya za kitabu hiki, zipatazo mia moja.

Moyo yetu ya kiwanadamu iliyotiwa huzuni hupata furaha ya kweli tunapomwabudu yule Mwana-Kondoo aliyechinjwa, na aliyetuokoa kwa damu yake. Nyimbo hizi zinaweza kuifanya ibada iwe ibada kamili.  

Ili kwamba moyo wako uliokombolewa uweze kusisimshwa kwa furaha katika ibada ya sasa na hata milele ndilo ombi la 

WACHAPAJI.

## Acknowledgements

Acknowledgements and thanks are due for the use of the translation of certain hymns from the Nyimbo (Standard) published by the C. M. S. Bookshop Nairobi, 1937. These hymns in some of which slight adaptations have been made, include Nos. 4, 5, 7, 24, 25, 27, 29, 30, 36, 38, 39, 50, 59, 63, 65,70,90,91,92,93,97,99, 104, 112, 113, 117, 123, 126, 130, 140, 141, 142, 152, 153, 155, 191, 192, 195, 197. Many of these appeared in earlier editions of this book.